Title: Exploding Minions (TH) มินเนี่ยน ระเบิด
Meta data: ประเภทบอร์ดเกม : ปาร์ตี้ อายุ : 7+ จำนวนผู้เล่น : 2-5 คน เวลาในการเล่น : 15 นาที
Original price: ฿950.00
Discount price: N/A
Additional price: ฿1,060.00
URL: https://siamboardgames.com/product/exploding-minions/
Content: จั่วเจอมินเนี่ยนระเบิด ก็เตรียมระเบิดตัวตายแล้วออกจากเกมไปเลย! มินเนี่ยนระเบิด (Exploding Minions)เหล่ามินเนี่ยนเข้ารุกรานจักรวาลเหมียวระเบิดแล้ว! เตรียมพบกับบอร์ดเกมสุดมันส์ที่จะพาคุณมาสนุกแบบระเบิดระเบ้อไปด้วยกัน จากบอร์ดเกมชื่อดังอย่าง “เหมียวระเบิด” พบกันอีกครั้งในเวอร์ชั่นสุดแสนจะน่ารักที่เกิดจากการร่วมมือกันระหว่างทีมผู้สร้างเหมียวระเบิด (Exploding Kittens) และทีม Illumination เจ้าของผลงานการ์ตูนอนิเมชั่นมากมาย และครั้งนี้จึงได้พาเหล่ามินเนี่ยน (Minions) จอมร้ายกาจเข้ามาอยู่ในบอร์ดเกมสุดฮิตนี้ด้วย เกมนี้ก็เป็นอีกหนึ่งเกมปาร์ตี้เล่นกับเพื่อนที่สนุกไม่แพ้เกมไหนๆ เพราะจะพาคุณไปปั่น มันส์ พร้อมๆกัน ในเวอร์ชั่นใหม่สไตล์มินเนี่ยนนี้คุณจะได้พบกับเจ้ามินเนี่ยนหลากหลายแบบ และการ์ดใหม่อย่าง “การ์ดโคลนร่าง” ที่เมื่อเล่นแล้วจะกลายร่างเป็นการ์ดอะไรก็ได้ที่อยู่ด้านล่าง โดยรวมการเล่นก็ไม่ยากหากใครเคยได้เล่นเหมียวระเบิดแล้ว วิธีการเล่นจะไม่ต่างกัน แค่จั่วการ์ดไปเรื่อย ๆ จนกว่าจะมีใครจั่วเจอมินเนี่ยนระเบิด ถึงตอนนั้นก็เตรียมระเบิดตัวตายแล้วออกจากเกมไปทันที นอกจากว่าจะสามารถปลดระเบิดได้ทัน ส่วนการ์ดอื่น ๆ ก็มีไว้ช่วยให้ตายได้ช้าลงนั้นเอง จะปลดระเบิด โจมตี ดูอนาคต ข้าม ม่าย สับกอง จั่วจากใต้กอง หรือจะเล่นการ์ดมินเนี่ยนเพื่อขโมยการคนอื่นๆก็ได้เช่นกัน พยายามอย่าโดนระเบิดตายและเหลือรอดเป็นคนสุดท้ายเพื่อเป็นผู้ชนะให้ได้เท่านั้นเอง!  วิธีการเล่นมินเนี่ยนระเบิด (Exploding Minions) แยกการ์ดมินเนี่ยนระเบิด และ การ์ดปลดระเบิดออกจากอง จากนั้นแจกการ์ดปลดระเบิดให้ผู้เล่นคนละ 1 ใบ และใส่กลับเข้าไปในกองสับกองการ์ดและแจกให้ผู้เล่นคนละ 7 ใบ จากนั้นนำการ์ดมินเนี่ยนระเบิดกลับเข้ากองให้มีจำนวนการ์ดน้อยกว่าผู้เล่น 1 ใบเข้าตาเล่น ผู้เล่นจะต้องเลือกระหว่าง ผ่านโดยไม่เล่นการ์ดใดเลย หรือเล่นการ์ดที่มีจากนั้นต้องจบตาโดยการจั่วการ์ดในกองจั่ว 1 ใบ แต่หากเล่นการ์ดข้ามหรือโจมตี จะไม่ต้องจั่วแล้วหากจั่วเจอการ์ดมินเนี่ยนระเบิดต้องใช้การ์ดปลดระเบิดเพื่อมีชีวิตรอดต่อไป และได้เป็นคนนำระเบิดลูกนี้ไปวางส่วนไหนในกองจั่วก็ได้ แต่หากไม่มีการ์ดปลดระเบิดก็ต้องออกจากเกมทันทีการจบเกม ผู้สุดท้ายที่ไม่โดนระเบิดตายก็คือผู้ชนะ ﻿
Additional Info: น้ำหนัก: 1 กก.; ขนาด: 22 × 15 × 7 เซนติเมตร; เหมาะสำหรับ: วัยรุ่น, วัยทำงาน, เด็กโต; เวลาในการเล่น: น้อยกว่า 30 นาที; ตัวเลือก: เฉพาะเกม, เกม+ซองหนา90, เกม+ซองหนา60, เกมห่อปก, เกมห่อปก+ซอง
Box Contents: การ์ด 72 ใบ ประกอบไปด้วย, การ์ดมินเนี่ยนระเบิด 4 ใบ, การ์ดปลดระเบิด 7 ใบ, การ์ดโจมตี 5 ใบ, การ์ดม่าย 7 ใบ, การ์ดดูอนาคต 7 ใบ, การ์ดข้าม 6 ใบ, การ์ดสับกอง 4 ใบ, การ์ดจั่วจากใต้กอง 5 ใบ, การ์ดมินเนี่ยน 24 ใบ, การ์ดโคลนร่าง 3 ใบ
Sleeve Contents: ซองใส่การ์ด: White diamond, ขนาดซอง: 63.5 x 88 มม., จำนวน: 72 ซอง / 2 แพค
